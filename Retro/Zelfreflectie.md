# Zelfreflectie 12/7

_Schrijf kort over iets wat je de afgelopen 2 maanden hebt geleerd in je aanpak qua softskills / leertechnieken en hoe je dit gaat verbeteren/toepassen._

## Wat ik heb geleerd:
### Probleemoplossend denken
Bij het oplossen van problemen heb ik de neiging om meteen van alles uit te proberen tot het werkt. Toen het lastiger werd met JavaScript, heb ik geleerd om meer tijd te nemen om over het probleem na te denken voordat ik mij bezig hou met het implementeren van een oplossing.

### Leadership
Dit is geen soft skill die (tot zover) is behandeld, maar ik wel heb ontwikkeld de afgelopen tijd. Doordat binnen de meeste teams dagelijks wordt gewisseld van scrum master, heb ik deze rol met een leidinggevend aspect vaker op moeten nemen. In eerdere samenwerkingen had ik nooit zo'n rol en wilde ik dat ook niet. De eerste paar keer vond ik het dan ook vervelend en lastig om scrum master te zijn, maar nu is dat een stuk minder geworden.

## Wat ik ga verbeteren/toepassen:
### Peer learning
Bij het samenwerken met medestudenten zijn er voor mij een aantal verbeterpunten. Ik vind het soms lastig om mijn team vragen te stellen als ik ergens niet uitkom, al verschilt dat per team. Als ik in een team zit waar iedereen snel vragen aan elkaar stelt, stel ik zelf ook sneller vragen. Ik moet dus leren om niet minder druk te maken om wat de rest doet en als ik een vraag heb, het gewoon vragen. Op het gebied van het helpen van anderen, help ik graag als iemand mij specifiek een vraag stelt of aan de hele groep. Maar als ik merk dat iemand ergens vastzit of ze bijvoorbeeld bij de standup noemen dat ze ergens niet uikomen, bied ik niet snel hulp aan tenzij ze het vragen. Het zou beter zijn als ik hulp aanbied i.p.v. wacht tot er een duidelijke vraag komt. Bij het helpen van anderen vind ik het nog lastig om de ander te helpen de oplossing te vinden i.p.v. direct het antwoord te geven.


### Opstellen en volgen van doelen
Ik heb voor mijzelf niet echt duidelijke doelen voor de opleiding, anders dan het worden van een goede web developer. Ik moet nog een keer de tijd nemen om doelen op te stellen waar ik volledig achtersta en daardoor gemotiveerd ben om ze te bereiken.
